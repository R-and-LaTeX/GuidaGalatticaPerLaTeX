\chapter{Creare presentazioni: Beamer}

Si, avete letto bene, non vi stiamo prendendo in giro: con \LaTeX{} è possibile
creare anche delle splendide presentazioni. ``Come si fa?'' immagino vi starete
chiedendo, e la risposta è usando un formato di documento
(\verb!\documentclass!) apposito, che si chiama \texttt{beamer}. In questo
capitolo andremo ad analizzare un attimo il funzionamento di questa classe,
che include dei comandi specifici per la creazione di slide e l'inserimento di
effetti di transizione tra di esse\footnote{\LaTeX{} è in grado di supportare
transizioni anche nei PDF, dando la possibilità di avere un documento leggibile
con un comune lettore di PDF ma contenente anche effetti, a differenza di
PowerPoint per esempio.}.

\paragraph*{Esempio} Vediamo subito un minuscolo esempio che creerà una slide
contenente un semplice ``Ciao!'':

\lstinputlisting{res/examples/beamerciao.tex}

\noindent Il risultato che otteniamo non è dei più belli. Un punto molto forte
di Beamer però è la sua praticamente infinita possibilità di personalizzazione,
con supporto a temi e a differenti set di colori per ogni tema. Più avanti
vedremo come selezionarne alcuni già esistenti.

\begin{figure}[t]
 \centering
 \includegraphics[scale=0.3]{screenBeamer}
 \caption[Presentazione \LaTeX{} personalizzata]{Una presentazione in \LaTeX{}
personalizzata: è possibile notare come si possa arrivare ad ottenere un alto
livello di personalizzazione tramite i temi}
 \label{img:screen_beamer}
\end{figure}

\section{I comandi di base}

\subsection{Creare e dare titoli a frame}
Beamer, essendo solo uno stile di documento per \LaTeX{}, eredita tutti i
comandi dello stesso, aggiungendone di nuovi o migliorando quelli che esistono
già. Un comando nuovo che abbiamo visto subito nell'esempio che abbiamo fatto
all'inizio del capitolo è il \verb!\begin{frame} ... \end{frame}!, che ci
permette di creare una nuova slide. Questo comando è ovviamente fondamentale:
senza di esso non possiamo fare alcuna presentazione. Esiste la possibilità di
dare un titolo alla slide che stiamo creando, e questo titolo si va a dare
grazie al comando \verb!\frametitle{ }!, dove all'interno delle parentesi graffe
andremo ad inserire il testo che vogliamo. Quindi se vogliamo dare un titolo
alla nostra slide di saluto potremmo modificare la nostra già esistente
presentazione arricchendola nella maniera seguente:

\lstinputlisting{res/examples/beamerciao2.tex}

\noindent Se state provando a compilare gli esempi presenti nella guida (cosa
che dovreste!) potrete notare cosa è successo in alto a sinistra: è apparsa
una scritta più grande con colori diversi dal resto del testo.

\subsection{Creazione slide iniziale}
Tutte le presentazioni iniziano con una slide iniziale: di solito si mette il
titolo dell'argomento di cui si parlerà seguito da un sottotitolo che
introdurrà l'ascoltatore al tipo di discussione a cui sta partecipando.
Infine l'autore, l'istituzione (se sta presentando per qualche istituzione) e
la data della presentazione stessa dovrebbero esserci sempre.
Figura~\ref{img:screen_beamer} è un esempio di una classica slide iniziale.

\paragraph*{Esempio} Vediamo ora come fare dal punto di vista pratico:

\lstinputlisting{res/examples/beamertitolo.tex}

\paragraph*{Analisi dei comandi}
Vediamo un attimo i comandi che sono presenti nell'esempio appena esposto:
\begin{itemize}
 \item \verb!\title{ }! ci permette, senza sorprese, di inserire il titolo del
documento
 \item \verb!\subtitle{ }! anche qui c'è poco da spiegare: questo comando
inserisce il sottotitolo al documento
 \item \verb!\date{ }! fornisce la funzionalità per inserire la data nella
presentazione: è importante notare come la data può essere del formato che più
ci piace, come ad esempio \textit{1/11/1111} oppure \textit{1 novembre
1111}.\footnote{Nonostante la data molto \textit{cool}, si ipotizza che a
quell'epoca le presentazioni al proiettore non andassero per la maggiore.}
 \item \verb!\institute{ }! permette di inserire l'istituzione per cui
presentiamo (o andiamo a presentare)
\end{itemize}

In generale, tutti i campi qui presenti sono facoltativi: possiamo anche non
mettere il titolo, ma con ovvie conseguenze. Questi campi oltre a
servire per creare la prima pagina del documento possono contribuire a fornire
\textit{metadata}\footnote{\url{https://it.wikipedia.org/wiki/Metadato}} al PDF
che verrà poi generato e per far si che ciò avvenga basterà importare il
pacchetto \texttt{hyperref} con l'opzione \texttt{pdfusetitle}.

\section{Temi}
Applicare un tema alle slide è una buona pratica per creare una
presentazione più piacevole agli ascoltatori, ed è quindi un modo per tenerli
in qualche modo anche attenti a quello che state dicendo\footnote{A meno che
quello che state dicendo non sia terribilmente noioso.}.
Per applicare un tema esistono delle \textit{keyword} che devono essere
utilizzate. L'applicazione di un tema si suddivide in due fasi: selezione del
tema stesso e, se disponibili, selezione di un set di colori possibili per quel
tema. I comandi sono:
\begin{itemize}
 \item \verb!\usetheme{ }! usato per selezionare il tema
 \item \verb!\usecolortheme{ }! usato per selezionare il set di colori per il
tema
\end{itemize}

\subsection{Temi predefiniti}
I temi predefiniti sono comodi quando non si ha troppa voglia di farsene uno, o
quando semplicemente quello che cerchiamo è già pronto. I temi predefiniti che
Beamer offre sono pensati per essere semplici e diretti: non troveremo quindi
stili all'ultimo grido, ma grafici semplici tra cui potremmo scegliere diversi
abbinamenti di colore. Siccome elencare tutti i temi in questo documento non
sarebbe fattibile, invitiamo il nostro affezionato utente ad aprire il proprio
browser preferito ed a puntarlo a questo indirizzo web
\url{http://deic.uab.es/~iblanes/beamer_gallery/}, dove i temi possono essere
esplorati secondo diverse modalità (per tema, per colore oppure per entrambe
le categorie).
Proviamo ora ad applicare un tema alla nostra prima pagina, e vediamo che
succede!

\lstinputlisting{res/examples/beamertema.tex}

\noindent Come possiamo vedere, le nostre slide cominciano a farsi fare sempre
più carine. Provate pure a cambiare i set di colori e il tema a vostro
piacimento, e potrete notare come non dovrete cambiare il contenuto: infatti in
\LaTeX{} i temi non influenzano sulla sostanza della presentazione, come
invece potrebbe accadere in una presentazione PowerPoint per esempio: questo ci
permette di poter cominciare a scrivere contenuto anche se non abbiamo ancora
deciso che aspetto dovrà avere.

\section{Transizioni ed effetti}
Una cosa utile durante una presentazione potrebbe essere nascondere parte del
testo all'ascoltatore, in modo da presentare il contenuto di una slide in
maniera controllata, permettendogli di assorbire tutto quello che viene
presentato. Questo obiettivo può essere ottenuto in diverse maniere: si
potrebbero copia-incollare diversi \textit{frame} e aggiungere la parte nuova
ogni volta, ma non è una soluzione pratica. \LaTeX{} infatti fornisce la
possibilità di inserire le transizioni. Noi vedremo come applicarle sugli
elenchi puntati.

\subsection{Transizioni per gli elenchi puntati}
Come abbiamo già detto, mostrare gradualmente un elenco potrebbe essere
utile. Ottenere ciò è super semplice, e si fa ponendo dopo \verb!\item! il
comando \texttt{<n-m>} dove $n$ e $m$ rispettivamente indicano quando deve
apparire quel punto nella slide e quando deve sparire (nota: $m$ è opzionale e
può essere omesso).

\lstinputlisting{res/examples/beamertransizioni.tex}

\noindent Se ora apriamo il PDF e lo mettiamo in modalità presentazione vedremo
come \LaTeX{} ha creato delle slide che scorrendo danno il senso di
transizioni, permettendoci di far visualizzare il testo che ci interessa in
determinati momenti.
Questi effetti di transizione si possono usare sia con gli elenchi puntati sia
con quelli numerati, il comportamento è indifferente.

\subsection{Effetti}
Qualcuno potrebbe lamentarsi che qui non sono presenti gli effetti sulle
transizioni dei lucidi come in PowerPoint. Chi sostiene questo evidentemente
non conosce a sufficienza \textit{Beamer}, infatti, è possibile inserire tra una
slide e l'altra la transizione che più ci piace. Gli effetti sono elencati
nella Tabella~\ref{tab:beamer_effects}.

\begin{table}[t]
\centering
\begin{tabular}{|l|p{10cm}|}
\hline
\textbf{Keyword}       & \textbf{Effetto}           \\ \hline
\verb!\transblindshorizontal! & La slide successiva scorre sopra quella
precedente con un movimento da sinistra verso destra \\ \hline
\verb!\transblindsvertical!   & La slide successiva scorre sopra quella
precedente con un movimento dall'alto verso il basso \\ \hline
\verb!\transboxin!            & La slide precedente viene ``assorbita'' in un
quadrato da quella nuova                       \\ \hline
\verb!\transboxout!           & La slide successiva si espande a forma di
quadrato su quella precedente                      \\ \hline
\verb!\transdissolve!         & La slide successiva si dissolve in un effetto
``pixelato''                                   \\ \hline
\verb!\transglitter!          & Un misto tra una dissolvenza a pixel e una
transizione orizzontale                           \\ \hline
\verb!\transwipe!             & La slide successiva esegue uno ``swipe'' sopra
quella precedente da sinistra verso destra    \\ \hline
\verb!\transfade!             & Effetto di fade tra la slide precedente e
quella successiva                                  \\ \hline
\end{tabular}
\caption[Tabella degli effetti Beamer]{Tabella degli effetti per Beamer. Nota:
solo uno di questi effetti può essere applicato per pagina: l'applicazione di
due o più effetti nella stessa slide causerà un errore durante la compilazione.}
\label{tab:beamer_effects}
\end{table}

È possibile far avanzare automaticamente le slide o gli elenchi puntati tramite
la \textit{keyword} \verb!\transduration{ }! dove nelle parentesi graffe andremo
a inserire in secondi la pausa tra l'avanzamento di una slide e l'altra. Questo
può essere molto comodo e si può combinare con gli effetti di transizioni tra
slide e tra elenchi puntati che abbiamo avuto modo di vedere prima.

Riprendendo in mano la presentazione su come salutare, andiamo ad aggiungere
l'avanzamento automatico e un effetto di transizione a nostro piacimento tra
quelli disponibili:

\lstinputlisting{res/examples/beamereffetti.tex}

\noindent Come possiamo notare alla fine con poche righe di codice (meno di
50!) siamo riusciti a fare una presentazione con effetti e uno stile suo: dopo
aver fatto un po' di pratica gli autori di questa guida vi possono assicurare
che la realizzazione di presentazioni tramite \LaTeX{} diventa più rapida di
quelle tramite PowerPoint. Il solo scoglio iniziale è quello di assimilare la
sintassi e di prenderci un po' la mano.
